# Правила перекладу.

Список правил та поточний статус.

              Правила                                  |   Статус
-------------------------------------------------------|------------------------
[Вживання ```ся```/```сь```](#sjasj)                   | Узгоджено
[Вживання давньоминулого часу](#pastperfect)           | Не узгоджено
[Милозвучність і, й, та, з, із, зі, зо, у, в](#ijtaz)  | Узгоджено
[Ціль підкреслень типу __](#underscores)               | Узгоджено
[Вживання лапок](#lapky)                               | Не узгоджено
[Вживання великих літер](#capitalletters)              | Не узгоджено
[Що, та Що + Pron проти Який/Котрий](#pron)            | Не узгоджено
[Переривання на непряму мову](#indirectspeech)         | Не узгоджено

<a name="sjasj"></a>
### Вживання ся/сь 

Вибір ```ся``` чи ```сь``` залежить від оточуючих літер, просте правило: Якщо зліва й справа голосні - ставимо ```сь```, в решті випадків ```ся```

Приклади:

Вираз                         | Пояснення вибору
------------------------------|-------------------------------------------
Намагався з'їсти              | Зліва й справа приголосна, тому ```ся```.
Насолоджувалася картоплиною   | Зліва голосна а справа приголосна, тому ```ся```.
Домовився обжерти             | Зліва приголосна а справа голосна, тому ```ся```.
Закінчились об'їдки           | Зліва й справа голосна, тому ```сь```.


Але ```сь``` та ```ся``` може вживатися наперекір цьому правилу для потреб чергування, якщо поряд, чи до того в реченні, вже є слово, що закінчується на ```ся```/```сь```, і ще одне створить немилозвучність. Наприклад:
```
Він боровся за право харчуватись.
```
```
Воно старалася облизати все, що лише з'являлось у полі зору.
```

<a name="pastperfect"></a>
### Вживання давньоминулого часу 

Давноминулий час вказує дію, яка орієнтована по відношенню до точки відліку, локалізованої у минулому. Наприклад: "Мати вже знала була, що так станеться, коли він подзвонив і сказав, що не приїде".

```була``` тут позначає давньоминулий час. В ГПіМР ми вживаємо ```була/був/було``` після дієслова, а не перед. Тому:
```
Мати вже знала була
Він вважав був
```
а не:
```
Мати вже була знала
Він був вважав
```

Оскільки весь твір у нас в минулому часі, то давньоминулий час можна використовувати для відліку відносно того, про що в даний момент ведеться мовлення у творі, чи для контрасту між двома подіями в минулому відносно точки мовлення. Також, враховуючи, що оригінал переповнений Past Perfect'ом(інколи цілі абзаци), стараємося не зловживати давньоминулим часом, і використовувати тоді, коли:

(1) Послідовність подій в тому самому сюжетному епізоді(зазвичай сюжетний епізод == реченню) не співпадає в порядком викладу.

(2) Момент мовлення, відносно якого застосовується давньоминулий час, чітко визначений в часі та не викликає сумнівів.

Приклади:
Сюжет, навіть в межах одного абзацу буває покриває декілька ситуацій, тому наступне правило діє лише в межах одного сюжетного епізоду(речення). Якщо події епізоду, про які ведеться мова, сталися в тому ж порядку в якому їх згадано, то передминулий не застосовуємо. Наприклад:

```
Гаррі гірко скривився. Батько ставився до нього добре, напевно краще, ніж більшість генетичних татусів ставляться до
власних дітей. Гаррі відправляли були до найкращих початкових шкіл, а коли з цим не склалося, то знайшли репетиторів з
нескінченної юрби голодних студентів. Гаррі завжди заохочували вивчати все, що його цікавило, купували всі книжки, що були
йому до вподоби, оплачували математичні та інші наукові змагання, в яких він брав участь.
```
В прикладі вище два сюжетних епізоди, закінчення першого -- "Гаррі гірко скривився.", після якого одразу ж починається другий, але там не чітко визначений час (2), тому читаємо далі. А події, що відбуваються біля давньоминулого часу, належать тому ж епізоду та йдуть послідовно, тому ```відправляли були``` можна замінити на звичайне ```відправляли```.

```
Це мало би бути беззаперечною ознакою того, що мама жартує, бреше або збожеволіла, у порядку зростання жахливості. Якщо
вона надіслала була листа сама, це пояснило б, як лист потрапив до скриньки без штампу. Невеличке божевілля було набагато,
набагато ймовірнішим за те, що всесвіт дійсно було так влаштовано.
```
Найперше речення не має чітко визначеного часу, тому відносно нього ми не можемо застосувати давньоминулий час, правило (2). Наступне ж "Якщо вона надіслала була листа сама" це перша подія в епізоді, після якої йде наступна. Порядок викладення співпадає з послідовністю настання подій, тому "була" тут надлишкове.


При потребі чергування давньоминулого часу використовуємо ```раніше/до того/колись``` та ін. Чи перефразовуємо речення без втрати суті.

<a name="ijtaz"></a>
### Милозвучність і, й, та, з, із, зі, зо, у, в 

Основною ідеєю милозвучності є чергування голосних та приголосних, тут цілковито слідуємо правилам правопису. Варто звернути увагу, що при виборі правильного прийменника/сполучника, ми звертаємо увагу на звуки, а не на літери. Наприклад ```Олеся```  закінчується на ```а```, а ```Врожаї``` на ```і```.

![ійта](https://ukr-mova.in.ua/assets/uploads/images/Mova_149.png)
![зіз](https://ukr-mova.in.ua/assets/uploads/images/Mova_290.png)
![зізо](https://ukr-mova.in.ua/assets/uploads/images/Mova_291.png)
![ув](https://ukr-mova.in.ua/assets/uploads/images/Mova_134.png)

<a name="underscores"></a>
### Ціль підкреслень типу __ 

Підкреслений вираз(який в письмі перетворюється в курсив) в англійській мові вимовляється з особливим наголосом, проте в українській мові, зберегти зручність наголосу на те ж слово не завжди можливо. Якщо ситуація саме така, то краще виділити інше слово, чи цілий вираз, який найбільше відповідатиме задуму автора. Найчастіше таке виникає з англійським ```not```
```
And how do you __not__ know about the Malfoys?
І як ти можеш __не знати__ про Мелфоїв?
```
Але часто виникає й в інших ситуаціях
```
“Lucius Malfoy!” gasped Harry Potter. “__The__ Lucius Malfoy?”
-- Луціус Мелфой! -- роззявив рота Гаррі Поттер. -- __Той самий__ Луціус Мелфой?
```

<a name="lapky"></a>
### Вживання лапок

У лапки беруться:
+ невіршовані цитати
+ слова, що наводяться з відтінком презирливого ставлення чи іронії
+ слова, що не вважаються своїми
+ слова, вжиті вперше, або застарілі й незвичайні слова
+ індивідуальні назви організацій, закладів, підприємств, творів, видань
```
"Історія Гоґвортсу", банк "Ґрінґотс"
```
+ фірмові та сортові назви
```
мітла "Вогнеблискавка"
```
+ наговори заклять, якщо вони вживаються замість назви
```
закляття "Круціатус", використайте "Вінґардіум Левіоза"
```

<a name="capitalletters"></a>
### Вживання великих літер

Великі й малі літери зазвичай вживаємо згідно українського правопису. Суперечливі моменти розв’язуємо згідно з перекладом "Абабагаламага".

#### З великої літери пишуться:

Правило                                                                   | Приклад
--------------------------------------------------------------------------|-----------------------------------------------
Індивідуальні імена й псевдоніми істот                                    | Мінерва Макґонеґел, Сортувальний Капелюх, Темний Лорд, Лихо Ґрифіндору
Перше слово в назвах історичних подій                                     | Перша чаклунська війна
Назви держав і географічних місцевостей                                   | Ґодрикова Долина
Перше слово в назвах міністерств та інших центральних державних установ   | Міністерство магії
Перше слово у назвах громадських організацій, навчальних закладів         | Гоґвортська школа чарів і чаклунства, Орден хаосу
Символічна назва підприємств пишеться з великої літери                    | банк "Ґрінґотс"
Прикметники, утворені від власних назв за допомогою таких суфіксів як ```-ів```/```-ин```/```-їв```/```-їн``` і їхніх форм | Слизеринів медальйон, Редлів щоденник
Перше слово в назвах творів і виробів.                                    | "Фейнманівські лекції з фізики"
Перше слово у власних назвах магічних артефактів                          | "Вогнеблискавка", "Супер капшук з моки QX31"
Наговори заклять.                                                         | закляття "Круціатус", заборона на "Авада Кедавра", Вінґардіум Левіоза! 
Прикметники, що входять до складених особових назв людей                  | Святий Мунґ

#### З малої літери пишуться:

Правило                                           | Приклад
--------------------------------------------------|---------------------------------------------------
Назви всіх посад, окрім найвищих урядових         | міністр магії, директор
Родові позначення назв                            | алея Діаґон
Родові назви магічних артефактів                  | плащ-невидимка, бузинова паличка, горокракс
Назви зіль та заклять                             | амуртензія, смертельне закляття
Назви кімнат, веж, кабінетів тощо Гоґвортсу       | кімната на вимогу, астрономічна вежа, зелені учбові кімнати

#### Винятки: 
```
Смертельні реліквії, Таємна кімната.
```

Якщо у вас все ще виникають труднощі з використанням великих/малих літер, звертайтеся до [Шпаргалки перекладача](https://github.com/hpimr/hpimr/wiki/Шпаргалка-перекладача).

<a name="pron"></a>
### Що, та Що + Pron проти Який/Котрий

<a name="indirectspeech"></a>
### Переривання на непряму мову

-- {Пряма мова}[?!,] -- непряма мова, -- {Велика чи мала літера}{Продовження прямої мови}